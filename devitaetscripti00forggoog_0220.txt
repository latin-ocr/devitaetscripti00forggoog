 

...198-

bat. Hujusmodi sunt Iudaica superstitio et Iudaicarum
solemnitatum observatio, magicae arte5‚ diabolica praes-
tigia, astrologorum deliria, contubernia virginum cum
clericis et ascetis, et his similia. Quibus plura alia
addere licet, quae ad mores et ritus antiquissimorum
Ecclesiae temporum spectant ...... Insuper adjungi pos-
sent Sermonum argumenta‚ quorum plurimasunt contra
Judaeos, alia primis Ecclesiae saeculis ac scriptoribus
congruunt ..... Postremo haud omnino silentio praete-
reunda est ratio ac modus exponendi catholica dogmata,
apprime conveniens Jacobo Nisibeno et consonans cum
primorum Patrum scriptis ac doctrinis. E diverso nulla
uspiam mentio de moribus ac ritibus aliisque rebus
posteriorum temporum (1). n Atque haec AntonelluS.

Sed enim haudquaquam talia sunt haec argumenta,
ut nos docto Cardinali consentire cogant. Et primo
quidem, cum sint mere neqativa, seu hoc unum probent,
nihil in Humiliarum materia, in doctrina tradita, in
scribendi genere, etc„ obstare quominus illae Episcopo
Nisibenotribuantur, juxta sanae logicae legeS‚ praevalere
nunquam poterunt rationibus positivis simul ac certis,
quas Sapientis Persae juribus patrocinari in paragrapho
proxime antegresso demonstravimus.

Insuper, etiamsi tibi dederim, vera esse omnia quae
in illis vel supponuntur. vel asseruntur, quid exinde,
quaes0, conficies? -—— Nihil conficies, nihilque ipse con-
ficit AntonelluS‚ nisi Homiliarum scriptorem antiquis·
simum esse et circa initium saeculi IV vixisse. At haec
nota, quam utique lubenti animo admittimuS‚ non Jaco-
bum Magnum magis quam Aphraatem indigitat. Et hic

(1) op. cit.‚ praef. pp. ¹5 et ¹6.

ι’ Α .·.,- . ..En-¹⁴.-

