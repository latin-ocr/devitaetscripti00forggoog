...253-

Porro ex his perperam inferres non aliam esse, juxta
Aphraatem‚ unionem inter ambas Christi naturas inter-
cedentem a conjunctione qua Christus ipse justis inest,
-ac consequenter illam moralem tanturn, non physicam
esse. Ejusmodi conclusionem ex inhabitationis et inha-
bitandi vocabulis non necessario sequi testis, inter
multos, nobis est S. Cyrillus Alexandrimus, qui, quam-
vis verba praedicta, tanquam minus apta et perversae
explicationis capacia, respuat, simul tamen indicat
iisdem subesse posse doctrinam orthodoxam (1) : κ Sed
neque Dei Verbum, ait, in Sacrae Virginis Filio, veluti
in communi quodam homine inhabitasse dicimus, ne
Christus Deifer bomo esse intelligatur. Nam licet Ver-
bum in nobis habitarit, omnemque divinitatis plenitu-
dinem corporaliter in Christo inhabitare litteris prodi-
tum sit; attamen non ita in illo habitavit, ut in sanctis
inhabitare dicitur. Habitavit enim secundum naturam
unitum, non in carnem mutatum, tali inhabitatione
qualem dici potest bominis anima erga sibi proprium
corpus habere, » nempe ad unam personam constituen-
dam. Gum itaque, judice Cyrillo‚ Aphraatis assertum
sensu catholico efferri queat et intelligi, illud ita acci·
piamus oportet; dumque, loco citato, dc Deo et de
Christo, ad diversa relatis, aeque praedicantur inhabitatio
et unio, hae voceS, quoniam per se sunt aequivocae, pro
materiae subjectae et doctrinae alibi clare propositae
varietate varie intelligendae erunt : secus enim auctor
secum ipse committeretur, quod omnino vitandum esse
constat. Quamobrem jure nostro concludimus in Sa-
pientis Persae scriptis ubique, sicut naturarum distinc-

(1) Ap. Labbcum, conciliorum collectio maaeima5 conc. EpheS. par. 1,
cap. xxv1‚ n. 4.

