...203-

locutionibus ex Sacra Scriptura desumptis refertam,
exempla etiam et argumenta ex eodem fonte deprompta
ubique deprehendet. Demum , etiamsi quis putaret
Epistolam ab aliis dicendi forma aliquatenus distare,
quid inde jure colligendum, nisi plures fuisse transla-
tores? Quod tamen, ut alibi Jam animadvertimus, nulla
prorsus veri specie nititur.
’ Postremo loco duo adhuc allegat editor Romanus ad
opinionem suam firmandam : Dissertationem XIV syno-
dicam esse, neque ullibi auctorem Episcopali munere
insignem prodere. At prius, cum certissimum sit, non
obstat quominus unus Aphraatcs totius synodi nomine
Epistolam scribere potuerit, eamque ut suam ad amicum
dein transmittere. Alterum quantum distet a vero in
opusculi nostri parte I ostensum est, ubi praesertim ex
Homilia XIV Sapientem Persam Praesulibus annumeran-
dum esse demonstravimus (1).

Nec desunt rationes positivae quae evincant Epistolam
hanc eidem scriptori, cui reliquae, tribuendam esse.

‘Nam et ordine alphabetico exigitur„ quem ex ipsius

auctoris aliorumque testimonio constat esse servatum,
et earn postea pluries commemorat sibique vindicat
AphraateS. Ex locis plurimis ubi hic asserit se littera-
rum seriem secutum esse pauca annotare sufficiat. Α
fine Dissertationis de pastoribus, de Homz‘biis adhuc editis
sequentia occurrunt (⁶2) : c< Decem hi Tractatus breves,
quos tibi composui, alii ab aliis quaedam mutuantur et
alii aliis innituntur; noli eos disjungere. Ab olaph ad
iud, littera litteram excipiente, in scribendo progressus

(1) Pag. 87 seqq.
(2) Edit. Wright., p. ὁ .

