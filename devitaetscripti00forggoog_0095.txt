...73-

Alimentus 11.

De Aphraatis patria et habitationis loco.

Porro Aphraatem patria et genere Persam fuisse, vel
saltemex Syria orientali, Persarum ditioni subjecta,
oriundum, multa sunt quae suadeant. Non solum enim
jam in antiquissimis operum suorum codicibus manu·
scriptis vel nude, vel alia adiuncta designatione, Sapiens
Persa vocatur, verum etiam nomen illud Aphraatos seu
Phar-had, et tunc et posteriori tempore apud Persas
passim occurrens (1), ex Persica lingua suam ducit ori-
ginem atque significationem, eadem videlicet lingua
praepositum, praefectum, ducem denotans,

Sicut autem tempus et locum nativitatis Sapientis
Persae neque accurate, neque omnimoda certitudine
definire possumus, ita ubi terrarum adoleverit, totumque
vitae tempus transegerit, nullo testimonio auctoris aequa-
lis vel recentioris ita traditum nobis est, ut omni remota
obscuritate aut dubitatione quaestio illa solvi queat.
Quare cum id unum velut a priori constet, scriptorem
nostrum Mesopotamiam aut aliquam ex regionibus qui-
bus sermo Syriacus usitatus erat incoluisse, reliquum
est ut locum in quo degerit ulterius inquiramuS‚ ma-
gisque, si fieri possit, determinemus

(l) vide infra Partis 1 conclusionem. Porro nomen proprium quii-al,

vel potius fimi—⁹ (quoniam forma haec, etsi usu recentior nec nisi a
Barbebraeo usurpata, tamen non, ut prior, ad Graecum 2109.an
formata est, sed ad suum etymon proprius accedere videtur), composi-
tum est ex praepositione Persica Γᾷ sive νὴ pro, proe, et ῥὶς»,

quae radix apparet iii verbo Persico ωρῳ, ponere. collocare, ita ut
vocabuli significatio sit ι praepositus, praefectus. Cfr. sasse, op. cit. p, 5.

